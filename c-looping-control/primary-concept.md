# প্রাথমিক ধারণা

আমরা পূর্বের পর্বে জেনেছি সি প্রোগ্রামিং এর **switch case** নিয়ে। এই পর্বে আমরা সি প্রোগ্রামিং এর **লুপিং কন্ট্রোল স্টেটমেন্ট** নিয়ে বিস্তারিত আলোচনা করব।

সি প্রোগ্রামিং এ লুপিং কন্ট্রোল স্টেটমেন্টকে আলাদা ভাবে গুরুত্ব দেওয়া হয়। কারন আমাদের প্রোগ্রামিং এ প্রায় সময় একই কোড বার বার প্রিন্ট করে দেখাতে হয়। এই জন্য একদিকে যেমন আমাদের একই কোড বার বার করতে হয়, অন্যদিকে সময়-পরিশ্রম উভয়ই নষ্ট হয়। এই সকল সমস্যা সমাধানে ও এর একটি কার্যকরী ও সহজ উপায় হচ্ছে লুপিং স্টেটমেন্ট।

আমরা সবাই **printf\(\)** ফাংশনের কাজ জানি এর কাজ হচ্ছে কোনো কিছু প্রিন্ট করে আউটপুট ইউজারদের দেখানো। মনে করেন, আমি আমার নাম প্রিন্ট করতে চাই তাহলে **printf** ফাংশনে লিখতে হবে **printf\(" MD Sazibur Rahman "\);** এখন যদি বলা হয় এই নাম ১০০ বার অথবা ১ হাজার অথবা আমার ইচ্ছেমত বার প্রিন্ট করতে তখন আমরা কি বার বার **printf** ফাংশন লিখবো?

না, আমরা কখনই বারবার **printf** ফাংশনের ব্যবহার করবো না আর এটা সম্ভবও না। তাই আমাদেরকে এমন পথ অবলম্বন করতে হবে, যেখানে আমরা খুব অল্প সময়ে ও অল্প কোডে এই কাজটাই সহজে সম্পাদন করতে পারবো। আর সেই পথটি হচ্ছে লুপিং।

সি প্রোগ্রামিং তে ৩ ধরণের লুপিং কন্ট্রোল স্টেটমেন্ট রয়েছে-

* [for লুপ স্টেটমেন্ট](https://c.techsajib.com/c-looping-control/c-for-loop)
* [while লুপ স্টেটমেন্ট](https://c.techsajib.com/c-looping-control/c-while-loop)
* [do-while লুপ স্টেটমেন্ট](https://c.techsajib.com/c-looping-control/c-do-while-loop)

লুপিং নিয়ে পরের অংশে আমরা বিস্তারিত আলোচনা করবো।

