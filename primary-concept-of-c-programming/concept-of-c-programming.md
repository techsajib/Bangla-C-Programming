# সি প্রোগ্রামিং এর ধারণা

\*\*\*\*

আমরা পূর্বের পর্বে জেনেছি প্রোগ্রামিং এর ইতিহাস, উদ্দেশ্য ও প্রয়োজনীয়তা। এই পর্বে আমরা সি প্রোগ্রামিং এর সংক্ষিপ্ত ইতিহাস সম্পর্কে জানার চেষ্টা করবো।

### **সি প্রোগ্রামিং এর জন্মকথা**

আমরা জানি যে কম্পিউটার ০ আর ১ ছাড়া কিছুই বুঝে না। এই অবুঝ যন্ত্রটার সাথে মানুষের যোগাযোগ সাধনের জন্য একটা পদ্ধতি বা রাস্তা আছে, সেটা হচ্ছে প্রোগ্রামিং ভাষা।

১৯৬০-এর দশকে বেশ কিছু কম্পিউটার প্রোগ্রামিং ভাষা তৈরি করা হয়েছিল। মার্কিন কম্পিউটারবিদ গ্রেস হপার Mathematic, Flowmatic এবং A2 নামে তিনটি প্রোগ্রামিং ভাষা উদ্ভাবন করেন। এরপর জেম্‌স ব্যাকাস তৈরি করেন FORTRAN। তারও পরে ALGOL, COBOL, Ada ইত্যাদি প্রোগ্রামিং ভাষা উদ্ভাবন করা হয়। মূলত এই ভাষাগুলিই আধুনিক প্রোগ্রামিং ভাষাগুলির পূর্বসূরী। কিন্তু ঐ ভাষাগুলিকে ভিন্ন ভিন্ন কাজে ব্যবহার করা হত। তাই কম্পিউটার বিজ্ঞানীরা এমন একটি প্রোগ্রামিং ভাষার কথা ভাবতে থাকেন যার মাধ্যমে সব ধরনের সফটওয়্যার তৈরি করা সম্ভব হবে। এরই ফলশ্রুতিতে বিজ্ঞানীরা তৈরি করেন ALGOL 60 \(Algorithmic Language\) এবং এরপর Combined Programming Language \(CPL\), কিন্তু CPL শেখা এবং ব্যবহার করা ছিল বেশ কঠিন। তাই এটা জনপ্রিয়তা পায়নি।

ক্যামব্রিজ বিশ্ববিদ্যালয় এর মার্টিন রিচার্ড CPL কে ভিত্তি করে ১৯৬৭ সালে তৈরি করেন Basic Combined Programming Language \(BCPL\) কিন্তু এটি ছিল মূলত Less Powerful to Specific এবং টাইপবিহীন একটি প্রোগ্রামিং ভাষা। এ সময়েই যুক্তরাষ্ট্রের বেল গবেষণাগারে বিজ্ঞানী টমসন তৈরি করেন বি \(B\) নামক একটি প্রোগ্রামিং ভাষা; এটি ছিল পূর্বের BCPL-এর একটি উন্নত সংস্করণ।

তারপর ১৯৭২ সালে আমেরিকার বিখ্যাত Bell ল্যাবরেটরিতে ডেনিশ রিচি BCPL ও CPL এর পরবর্তী সংস্করন B এর সম্বনয়ে C নামক একটি ভাষা উদ্ভাবন করেন। মূলত B-এর সীমাবদ্ধতা গুলো দূর করার উদ্দেশ্যেই “সি” এর উৎপত্তি। পরে প্রোগ্রামাররা মনের সুখে দিব্যি কোডিং করা শুরু করে তারপর C এর Bug গুলোকে ডেভেলপ করে আরেক ভাষা অর্থাৎ C++ এর জন্ম দেই প্রোগ্রামাররা।

### **সি প্রোগ্রামিং শিখবেন কেন?**

সি প্রোগ্রামিং যেহেতু general-purpose, procedural, imperative computer programming language সেহেতু শিক্ষার্থী এবং কর্মজীবী ​​পেশাদারদের জন্য এটি দুর্দান্ত। কেন আমাদের সি প্রোগ্রামিং শেখা উচিত তার একটি লিস্ট হচ্ছে-

* শেখা সহজ
* কাঠামোগত ভাষা
* এটি দক্ষ প্রোগ্রাম তৈরি করতে ব্যবহৃত হয়
* এটি নিম্ন-স্তরের ক্রিয়াকলাপ পরিচালনা করতে পারে
* এটি বিভিন্ন কম্পিউটার প্ল্যাটফর্মে সংকলিত হতে পারে

### **সি প্রোগ্রামিং ভাষার বিভিন্ন প্রয়োগক্ষেত্রে**

* Operating Systems
* Language Compilers
* Assemblers
* Text Editors
* Print Spoolers
* Network Drivers
* Modern Programs
* Databases
* Language Interpreters
* Utilities

### **সি সম্পর্কে কিছু তথ্য**

* সি প্রোগ্রামিং UNIX নামে একটি অপারেটিং সিস্টেম লেখার জন্য প্রথম উদ্ভাবিত হয়েছিল।
* সি প্রোগ্রামিং বি ভাষার উত্তরাধিকারী যা ১৯৭০ এর দশকের গোড়ার দিকে প্রবর্তিত হয়েছিল।
* আমেরিকান ন্যাশনাল স্ট্যান্ডার্ড ইনস্টিটিউট \(ANSI\) দ্বারা 1988 সালে ভাষাটি আনুষ্ঠানিকভাবে প্রকাশিত হয়েছিল।
* UNIX OS অপারেটিং সিস্টেম সম্পূর্ন সি প্রোগ্রামিং ভাষায় লেখা হয়েছিল
* আজ সি সবচেয়ে বহুল ব্যবহৃত এবং জনপ্রিয় সিস্টেম প্রোগ্রামিং ভাষা।
* বেশিরভাগ অত্যাধুনিক সফটওয়্যারে সি ভাষার ব্যবহার রয়েছে।
* আজকের সর্বাধিক জনপ্রিয় Linux OS and RDBMS MySQL সি তে লেখা হয়েছে।

